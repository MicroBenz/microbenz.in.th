---
title: '#เบนซ์นะจ๊ะในบริสเบน Chapter 1 - บริสเบนหนาวมาก'
date: '2019-05-26T20:00:00.000Z'
slug: benz-work-and-travel-at-brisbane-chapter-1
featuredImage: '/assets/24-benz-in-brisbane-chapter-1/cover.jpg'
tags: ['Benz in Brisbane', 'Life']
---

ไม่อยากเกริ่นอะไรมากละ เข้าเรื่องเลยดีกว่า 5555

## ทำไมถึงได้ไปถึง Brisbane, Australia?

![Hot DesQ](./00.png)

เหตุเกิดจากว่า [(TakeMeTour)](https://www.takemetour.com) บริษัทที่เราทำงานอยู่นั้นได้มีโอกาสไปเข้าร่วมในโครงการที่ชื่อว่า **Hot DesQ** อารมณ์คล้ายๆ startup accelerator แหละ โดยให้ทีมเราไป relocated อยู่ที่ออสเตรเลียเป็นเวลายาวนานร่วม 6 เดือนเลยละกัน โดยก็จะมี event / seminar / conference ต่างๆ ให้ attend รวมถึงมี opportunity ต่างๆ อีกด้วย และเขาก็ยังให้ co-working space เรามานั่งทำงานอีกด้วย ซึ่งเราได้เลือกไปเมือง Brisbane (บริสเบน) ที่ออสเตรเลียนั่นเอง

ทีนี้ ด้วยความที่เวลายาวนาน และจำนวนคนที่ไปครั้งนึงก็ลิมิต พี่ต้าที่เป็น CEO จึงเสนอเขาไปว่า เราจะ rotate คนในทีมวนกันไป โดยแต่ละคนจะมาช้าเร็วก็แล้วแต่คนไป เขาก็โอเค

และหวยก็ตกลงมาที่เราได้โอกาสไป โดยอยู่นานร่วมกว่า 5 สัปดาห์เลยทีเดียว (21 May - 30 June)

และหากใครรู้จักผม ก็จะรู้ว่าเคยไปต่างประเทศแค่ครั้งเดียว (คือที่สิงคโปร์เมื่อปีก่อน)

การไป Brisbane ครั้งนี้ จึงเป็นเหมือนการเดินทางต่างประเทศที่ทั้งไกลที่สุด และยาวนานที่สุดในชีวิตผมตอนนี้แล้ว

## Brisbane มันอยู่ที่ไหนของออสเตรเลีย?

![Brisbane อยู่นี่เอง](./01.png)

Brisbane เป็นหนึ่งเมืองที่คนไทยหลายคนไม่ค่อยจะรู้จักกัน คนไทยส่วนมากถ้าพูดถึงประเทศออสเตรเลียก็จะนึกถึงเมืองใหญ่อย่าง Sydney และ Melbourne คนจะรู้จัก Brisbane น้อยมาก

Brisbane ตั้งอยู่ที่ฝั่งตะวันออกของออสเตรเลีย ติดอยู่กับชายฝั่งทะเล จริงๆ พอมาอยู่สักพักเรารู้สึกว่า บริสเบนเป็นอารมณ์เหมือนเมืองที่ **"ไม่ใช่เมืองหลัก แต่ก็ไม่ใช่ชนบท"** มันมีความผสมกันระหว่างเมืองใหญ่ที่คนพลุกพล่าน กับเมืองชนบทที่เงียบสงบ

และเอาจริงๆ ถ้าให้เทียบ Brisbane กับกรุงเทพ จริงๆ แล้ว Brisbane มีประชากรน้อยกว่ากรุงเทพอีก แต่เมืองดันใหญ่กว่ากรุงเทพมากๆ เมืองจึงไม่หนาแน่นไปด้วยผู้คน

## ทำวีซ่า

ออสเตรเลียเป็นประเทศที่ต้องใช้วีซ่าเพื่อที่จะเข้าออกประเทศสำหรับคนไทย ก็เลยต้องมีการทำวีซ่า ซึ่งรวมๆ process นั้นไม่ค่อยนานมาก เริ่มจากไปกรอกข้อมูลบน[เว็บไซต์](https://online.immi.gov.au/lusc/login)เลย พร้อมทั้งอัพโหลดเอกสารให้ครบ เมื่อกรอกเสร็จ เราจึงไปเก็บข้อมูล Biometric ที่ VFS Global (ติดกับบีทีเอสนานา)

หลังจากนั้นก็แค่รอๆๆ รวมๆ แล้วใช้เวลาประมาณอาทิตย์นึง หากเอกสารครบไม่ขาดอะไร ก็จะได้วีซ่ามา ซึ่งวีซ่าที่ผมได้มีอายุ 1 ปี เข้าออกได้หลายครั้ง และอยู่ครั้งนึงได้นานสูงสุด 3 เดือน

อ่อ ส่วนค่าทำรวมๆ ประมาณ 4 พันบาทได้ ทั้งค่าวีซ่า และค่าเก็บ Biometric

## ออกเดินทาง

![Let's go to Australia :D](./02.jpg)

เนื่องจากไปกับบริษัท ดังนั้นค่าตั๋วก็ไม่ต้องออกเอง อิอิ สบายใจ โดยออกบินตอน 18:10 ที่สุวรรณภูมิ แล้วไปเปลี่ยนเครื่องต่อที่ Sydney วันต่อมาเวลา 8 โมงเช้าที่นู้น ทั้งหมดบินผ่านสายการบิน Qantas ซึ่งเป็นสายการบินของออสเตรเลียเองเลย

รวมๆ ไฟลท์ทั้งหมดจะกินเวลา 13 ชั่วโมงด้วยกัน (9 ชั่วโมงจากไทยไป Sydney + 2 ขั่วโมงจาก Sydney ไป Brisbane + 2 ชั่วโมงต่อเครื่อง) นั่งเครื่องจนปวดตูด เจ็ตแล็กจนปวดหัว ดีที่ขาไป Sydney เครื่องบินค่อนข้างลำใหญ่ ที่นั่งใหญ่ และ Full Service อาหารและน้ำครบ (แต่อาหารบนเครื่อง แม่งไม่อร่อยเลยจ้า) และมีหนังให้ดู (ดูแม่งตาแฉะ 55)

![ตม.ตอนเข้า Sydney คนเยอะมาก](./03.jpg)

อ่อ ตอนถึง Sydney ต้องผ่านตม.​ คิวยาวมาก...รู้สึก process ช้ากว่าสิงคโปร์ แต่ก็พอเข้าใจว่าน่าจะมีหลายไฟลท์มาถึงพร้อมๆ กัน

เสร็จแล้วก็ไปต่อเครื่องในนั้นแหละ ตอนแรกก็กลัวล่กทำอะไรไม่ถูก เพราะไม่เคยต้องเปลี่ยนเครื่อง แต่สุดท้ายด้วย UX ของสนามบินที่วางมาดีอยู่ เลยจบที่เดินตามป้ายแม่ง เดี๋ยวก็ถึง และก็ถึงจริงๆ 5555

![ถึงแล้ววววว](./04.jpg)

และผ่านไปอีก 2 ชม.หลังจากขึ้นเครื่อง ก็มาถึง Brisbane แล้ว!!!!

## เข้าที่พัก

![Ola](./05.png)

พี่ที่มาก่อนหน้าแล้วแนะนำให้ใช้แอพเรียกรถที่ชื่อ Ola ซึ่งเข้าใจว่าน่ามีแค่ในออสเตรเลีย ก็คล้ายๆ Uber แต่ราคาถูกกว่า และที่สำคัญคือ **มันมีลด 50% สำหรับ new-user ในเวลา 2 สัปดาห์ สามารถใช้กี่ครั้งก็ได้** แต่พ้นสองสัปดาห์ก็ไม่มีโปรโมชั่นนี้แล้ว เรียกได้ว่าโคตรถูก

เสียอย่างเดียว แม่งแอดบัตรเครดิตของไทยไม่ได้...บัตรกรุงไทย Travel Card จะแอด ก็แอดไม่ได้ โชคดีที่มันมี PayPal ก็เลยจ่ายผ่าน PayPal ไป (และโดนเรท PayPal แปลงเงินไป หยั่งแพงเลย T-T)

พอเครื่องบินแตะถึงบริสเบน ก็นั่ง Ola เข้าบ้านที่จะพัก คือบริสเบนในโซนที่เราอยู่มีจุดเด่นนึงที่เด่นพอสมควร คือทางแม่งชันมาก เพราะเมืองมันแบบมีเนินเยอะ ชันขึ้นชันลงกันอย่างโหดสัสรัสเซีย

![ถึงที่พักสักที](./06.jpg)

(นี่คือวิวหน้าบ้าน)

พอถึงที่พักปุ๊ป ก็จัดกระเป๋าเก็บเข้าห้อง...และที่พักก็มีสวนหน้าบ้านด้วย บรรยากาศก็ชิคดีอยู่ (มีคนทักว่าตึกตกข้ามเหมือนตึกธนาคารกสิกรที่ไทย...เออเหมือนจริง เหยดเข้ 55555)

## เข้าไปเดินเล่นในเมือง

เรียกได้ว่ายังนอนไม่เต็มอิ่มบนเครื่อง (บนเครื่องนอนไม่หลับเลยเอาจริงๆ) ก็ต้องลุยกันต่อ เผอิญว่าพี่ในทีมโน้ตบุ๊คคีย์บอร์ดเอ๋อเฉย เลยจะไปที่ Apple Store ให้เขาดูให้ เลยได้แวะเข้าไปส่อง Apple Store ที่บริสเบนเป็นที่เที่ยวที่แรก

![Apple Brisbane](./07.jpg)

![Apple Brisbane](./08.jpg)

ภายใน Apple Store ของบริสเบนก็เท่ห์ดีนะ คือเอาตึกเก่ามาโม จริงๆ ในไทยถ้าแบบเอาตึกหรือบ้านทรงไทยเก่ามาโมได้นี่ก็น่าจะสวยนะ (แต่ก็น่าจะ...นั่นแหละ)

ส่วนราคาของ ใครหวังว่าถูกกว่าที่ไทย เสียใจจ้า ราคาเท่ากัน (แต่อย่าลืมว่าเรา Tax Refund ได้ ที่นี่ Tax จะอยู่ที่ 10% ถ้า refund ได้ก็ถูกกว่า)

หลังจากนั้นก็กินข้าว ความแปลกอย่างนึงคือ ถ้ามาถามว่าอะไรคืออาหารออสเตรเลีย คือตอบไม่ได้ (มีคนบอกว่า ถ้าไปถามคนออสว่าอะไรคืออาหารประจำชาติ เขาจะตอบกันว่า บาร์บีคิว 555) เพราะมันไม่น่าจะมี ที่ดูๆ มานี่ก็มีแต่อาหารญี่ปุ่น อินเดีย จีน ยุโรป เมกา ไทยก็ยังมี มื้อแรกเลยไปจบที่ซูชิ และข้าวไก่เทอริยากิ 555555

![มื้อแรกในออสเตรเลีย คืออาหารญี่ปุ่น](./09.jpg)

กินข้าวเสร็จ ก็เดินชมเมืองกันต่อ โดยโซนที่ไปเป็นโซนที่เรียกว่า Queen Street อารมณ์ก็คงจะสยามบ้านเรา ก็จะมีห้างร้านแบรนด์ต่างๆ ที่เราคุ้นเคยและเห็นอยู่เต็มไปหมด ต้องกำตังไว้ให้แน่นๆ (เพิ่งมาถึงโว้ย อย่าเพิ่งผลาญตัง)

![Brisbane City Hall](./10.jpg)

เสร็จแล้วก็มุ่งหน้าไปที่ City Hall เนื่องจากช่วงนี้บริสเบนจัดนิทรรศการอาร์ทชื่อ **BAD (Brisbane Art Design)** โดยมีจัดหลักๆ ที่ City Hall ของบริสเบน และบริเวณรอบๆ เลยได้ไปเดินดูงานอาร์ตที่ City Hall กัน

![หนึ่งในงานอาร์ตที่จัดแสดงภายในนิทรรศการ BAD](./11.jpg)

และก็อาร์ตจริงๆ กูเข้าไม่ถึง 555555555555555

เสร็จแล้วก็เดินช็อปปิ้งซื้อของเข้าบ้านที่ Woolmart (อารมณ์ก็โลตัส บิ๊กซีบ้านเรา) ความน่าสนใจที่ได้เจอมาคือ

![Health Index](./12.jpg)

1. **อาหารบางประเภท จะมี Health Star Rating** บอกเป็นดาว 1 ดวงคือไม่ healthy / 5 ดวงคือ healthy มาก ถือว่าดีมาก อย่างนี่ซื้อน้ำส้มขวดมา ก็ได้ไป 5 ดาว ก็จัดไป (แต่ระวังไว้ เพราะเอาจริงๆ อีน้ำส้มที่ซื้อมาเนี่ย น้ำตาลเยอะมาก ก็ไม่ค่อยดีต่อสุขภาพขนาดนั้นถ้าแดกทีวันละขวดใหญ่ๆ)
2. ในห้างเองก็จะ**บอกราคาต่อหน่วยให้ด้วย** คนซื้อก็จะได้เปรียบเทียบง่ายๆ อันนี้ชอบมาก ไม่ต้องหารเลขเอง
3. **ที่นี่จะค่อนข้างซีเรียสเรื่องอาหารที่มี Gluten มากๆ** หลายโปรดักส์จึงต้องแจงว่า โปรดักส์นี้ Gluten Free นะ แม้กระทั่งร้านอาหารบางร้านเองก็ยังมีเมนูทีี่เป็นกรุ๊ป Gluten Free แยกด้วย

![อาหารคน กับ อาหารหมา วางอยู่ด้วยกัน](./13.jpg)

4. เนื้อสัตว์ให้คนกิน กับให้หมากิน มันอยู่ในเชลฟ์โซนเดียวกันเลยครับ คือถ้าเบลอๆ ไปซื้อก็อาจได้อาหารหมาไปกินก็ได้ 5555 เอาเข้าจริงแล้วมันก็คือเนื้อสัตว์นั่นแหละ เพียงแต่เกรดของวัตถุดิบจะไม่ดีเท่าที่คนกินนั่นแหละ
5. **Supermarket ที่นี่จะเน้นแบบ self-checkout** คือเอาของไปจ่ายตังเอง โดยตู้ก็จะรับทั้งเงินสด และบัตรเครดิต/เดบิต ซึ่ง**ความเทพของ Cashless Society ที่นี่คือ ถ้าสมมติเรามีบัตร VISA Pay Wave หรือจำพวก contactless payment ก็แค่ติ๊ดแตะบัตร ตังคุณก็บินไปแล้ว** สะดวกมาก ไม่ต้องหยิบแบงค์หยิบเหรียญให้ปวดหัว แถมไม่ต้องมานั่งเซ็นด้วย (แต่ก็ยังคงมีพนักงานอยู่ ถ้างงๆ พนักงานก็จะเข้ามาช่วยเราเอง)
6. **ที่นี่ซื้อของไม่มีถุงพลาสติกให้** ถ้าไม่มี ต้อง**ซื้อ**เพิ่ม เราจะเห็นคนที่นี่พกและหิ้วถุงผ้ากันเป็นธรรมดามาก (บางคนแม่งพกตะกร้ามาเลยก็มี 5555) จริงๆ ในไทยเองก็มีบางที่เริ่มตระหนักแล้ว แต่ถ้าทำกันทุกที่แบบนี้เราว่าทุกคนก็จะชินเป็นนิสัยเอง

## ประทับใจในอากาศ และอัธยาศัยของผู้คน

![อากาศเย็นมาก](./14.png)

คือที่นี่ตอนมาถึงสัมผัสแรกคือ อากาศเย็นสบายมาก ใส่แจ็คเก็ตไม่ต้องเว่อวังก็สามารถอยู่ได้แล้ว สูดอากาศได้สบายใจเต็มปอดมาก แค่นี้ก็ประทับใจกว่าไทยเยอะละ (ไทยนี่ทั้งร้อนทั้ง PM2.5)

อีกสิ่งที่น่าสนใจและผมก็ชอบมาก คือความอัธยาศัยดีของผู้คนที่นี่ คือคนที่นี่ค่อนข้าง nice พอสมควร ยิ่งพอไปพวกร้านอาหาร หรือซื้อของเนี่ย เขาทักทายเราประหนึ่งญาติมิตรที่ไม่เจอกันมานานมาก (แม้แต่ตอนนั่ง Ola เอง เขาก็ทักทายสวัสดีทุกคันด้วยนะ) และบริการดีด้วยนะ ถือว่าประทับใจจริงๆ แถมบางทีเวลาเรางงและสงสัยอะไร เขาก็เต็มใจและยินดีที่จะคลายข้อสงสัยให้ด้วยนะ บ้านเราในไทยบางทีเวลาถามอะไรไปยังมีแอบหงุดหงิดเซ็งเป็ดอยู่เลย

(หมายเหตุ: ณ วันที่ 1 มิถุนายน ที่ Brisbane อากาศแม่งเริ่มหนาวละครับ หนาวโคตรเลยครับ แจ็กเก็ตนี่ใส่ตลอดเวลาละครับ 555555)

---

สำหรับตอนแรก ก็ขอจบลงเพียงแค่นี้ก่อน เดี๋ยวตอนต่อไปจะมาเล่าชีวิตการทำงานที่นี่ และรวมถึง Meetup ที่ได้ไป attend มา และเรื่องน่าสนใจของประเทศออสเตรเลียกันต่อครัช
