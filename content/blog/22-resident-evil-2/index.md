---
title: 'Resident Evil 2: Review จากมุมมองคนไม่เคยเล่นภาค Original'
date: '2019-01-29T15:00:00.000Z'
slug: resident-evil-2-review
featuredImage: './cover.png'
tags: ['review', 'gaming']
---

ผมเองมารู้จักเกม Resident Evil ครั้งแรกจริงๆ ก็คงจะภาค 2 นี่แหละ แต่นั่นก็เมื่อสมัยนู้นนนนน ตอนยังเป็นเด็กตัวกระเปี๊ยก ใครมันจะไปกล้าเล่นเกมสยองขวัญขนาดนั้นว่ะ เลยมาได้เล่นจริงๆ ก็ตอนที่เริ่มโตหน่อย ตอนนั้นภาคแรกที่ได้เล่นคือ Resident Evil 4 บน PS2 จำได้เลยว่าคือแค่นั้นก็กลัวถึงขนาดว่าไม่เปิดเสียงเล่น (ครับ ผม mute TV เล่นเลยครับ 5555) และก็มาเล่นภาค 5 - 7 ตามๆ กันมา

จนพอมีข่าวการ remake ภาค 2 กระแส hype train ก็มากันเต็มเลยครับ เพราะภาค 2 ถือว่าเป็นหนึ่งในภาคที่ดีที่สุดของชุดนี้ก็เป็นได้ และการนำมาสร้างใหม่นี้ไม่ใช่การ remaster ยกเครื่องแค่ภาพ แต่หากเป็นการคิดใหม่ทำใหม่ตั้งแต่ต้น เปลี่ยนทุกอย่างให้ทันสมัยขึ้น อัพเกรดกราฟิกฉบับจัดเต็มสุดๆ

จนเรียกได้ว่า ถ้าคุณเป็นแฟนเกมเดนตายของซี่รี่ย์นี้ ความน่ากลัวในอดีตจะกลับมาอีกครั้งแบบคมชัดจัดเต็มระดับ 4K แต่ถ้าหากคุณเป็นแฟนเกมหน้าใหม่ คุณก็จะได้สัมผัสสิ่งที่ถูก "ขึ้นหิ้ง" จนเป็นตำนานของซี่รี่ย์นี้ในแบบฉบับเข้าถึงง่ายกว่าภาคก่อนแน่นอน (อย่างน้อยก็ภาพสวยขึ้นละว่ะ)

## กราฟิกอาจไม่สวยสดเท่าชาวบ้าน แต่มัน "ตอบโจทย์" ในตัวมันเอง

ในภาคนี้ตัว engine ของเกมทำต่อยอดจาก RE Engine จากภาค 7 สิ่งที่ตัว engine แสดงศักยภาพออกมานั้นไม่ใช่การที่ภาพสีสันสวยสดงดงาม แต่เป็นการพยายามสร้าง "บรรยากาศอันชวนกดดัน" ได้ดีอย่างมาก

รายละเอียด texture หน้าซอมบี้ / มอนสเตอร์สร้างออกมาได้อย่างละเอียดยิบมาก เลือดเป็นเลือด ไส้เป็นไส้ (ฉากนายตำรวจโดนกัดจนไส้ไหลยังติดตาตรึงใจอยู่จนถึงทุกวันนี้)

## หนีเสือปะจระเข้

ในส่วนของเกมเพลย์​นั้นได้ดึงเอาคำว่า "Survival Horror" มาได้อย่างชัดเจนมาก มันมีทั้งพาร์ทของ Survival ที่ resource ทุกอย่างมีจำกัด กระสุนจำกัด ดินปืนจำกัด สมุนไพรจำกัด ช่องเก็บของก็ยังจำกัด ทำให้ทุกการเล่นต้องมีการบริหารจัดการดีๆ ไม่งั้นอาจจะเอาตัวรอดจนจบไม่ได้ และคำว่าจำกัดมันจำกัดจริงๆ คุณไม่สามารถเอา resource ที่เกมมอบให้ ไปใช้ฟุ่มเฟือยเพื่อไล่ฆ่าซอมบี้ยกแมพได้อย่างแน่นอน

ในส่วนของ Horror เอง ด้วย engine ภาพของเกมที่สามารถสร้างบรรยากาศอันน่าอึดอัดได้ดีแล้ว อีกจุดที่ต้องยกให้คือระบบเสียง แม่ง surround โคตรๆ และมีการบิ้วบรรยากาศให้รู้สึกหลอนๆ ทั้งๆ ที่แม่งก็ไม่ได้มีห่าอะไร แต่แม่งก็น่ากลัวจริงๆ เพลงประกอบในหลายจังหวะก็โคตรระทึก ในช่วงแรกก็คิดว่าเกมก็กดดันแล้ว แต่พอผ่านไปเข้าสู่ช่วงกลางเกม ช่วงที่ Mr.X เปิดตัวเท่านั้นแหละ โอ้โหไม่ต้องทำห่าอะไรแล้ว วิ่งโกยอย่างเดียว แถมในช่วงหลังๆ นั้นผมขอใช้คำว่า "หนีเสือปะจระเข้" จริงๆ คือหนี Mr.X แม่งมาเจอ Licker ไอ้หอก ใครสั่งให้สอนให้พวกมึงมาอยู่ห้องเดียวกัน!!!!!!
