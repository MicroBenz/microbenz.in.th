---
title: 'Android กับ iOS ในทัศนของข้าพเจ้า'
date: '2019-10-29T20:00:00.000Z'
slug: android-ios-in-my-perspective
featuredImage: './cover.jpg'
tags: ['Review']
---

## Disclaimer

- บล็อกนี้จะไม่ใช่รีวิวซะทีเดียว เรียกว่าบ่นไปเรื่อยดีกว่า
- บล็อกนี้อาจตีความเป็น Android VS iOS ก็ได้ แต่ขอเรียกว่า "ในทัศนของข้าพเจ้า" เพราะเรื่องนี้เป็นความเห็นส่วนบุคคล โปรดใช้วิจารณญาณในการอ่าน
- ดิสคัสกันได้ แต่ขออย่าดราม่า เราจะมาทะเลาะกันด้วยเรื่องแบบนี้ไม่ได้
- ข้าพเจ้าเคยใช้ทั้งมืือถือ / tablet มาครบแล้วทั้งฝั่ง Android และ iOS โปรดอย่าชี้หน้าบอกผมว่าเอ็งไม่เคยใช้จะไปรู้เรื่องอะไร อะไรที่คิดว่าผมขาดตกไปก็ช่วยบอกกันดีๆ นะครับ อย่าชี้หน้าด่าตูเลย

## นึกอะไรถึงอยากเขียนเรื่องนี้?

ช่วงสามสี่ปีที่ผ่านมาผม switch มือถือบ่อยพอตัว มีทั้งลามาจาก iOS ไป Android และล่าสุดคือ Android โยกไปหา iOS ซึ่งการสลับไปๆ กลับๆ ในครั้งนึงมันแอบมีการทำลายความเชื่อเก่าๆ บางอย่างที่เรารู้ทิ้งไปเยอะ แต่พอเหลือบไปเห็นคนเขาเถียงกันเรื่องมือถือ iOS กับ Android ก็ดันเจอคนเอาเรื่องเก่านานนมจนเขาแก้ไขกันไปนานแล้วมาเถียงกันอยู่นั้น เห็นแล้วรู้สึกเซ็งๆ เลยอยากจะรีวิวมือถือจาก OS ทั้งสองฝั่ง แบบที่ไบแอสน้อยที่สุด เอา fact ที่เคยเป็น และเป็นในปัจจุบันมาพุดคุยกัน

ทั้งนี้ผมเองก็ไม่ขออะไรมาก ขอแค่อยากให้เปิดใจละอ่านกันดูครับ (และหวังว่าอาจจะช่วยให้ท่านผู้อ่านอาจเลือกซื้อมือถือได้ตรงใจมากขึ้น)

## เพราะชีวิตชอบโมอะไรเยอะ เลยเริ่มต้นที่ Android

ด้วยความที่ผมเป็นโปรแกรมเมอร์ ชอบคอมพิวเตอร์ ชอบโม ชอบเล่นนู้นนี่ แน่นอนว่าจากเหตุผลนานาประการ ทำให้ผมตัดสินใจเลือกมือถือเครื่องแรกที่เป็น smartphone ที่เป็นระบบปฏิบัติการ Android ที่ขึ้นชื่อเรื่องความยืดหยุ่น อยากโมอะไรก็ย่อมได้ และที่สำคัญคือราคาไม่แพงเท่าฝั่ง iPhone

ซึ่ง Android เองมันก็ตอบโจทย์ชีวิตคนอยากเล่นอะไรใหม่ๆ ได้จริงๆ แค่อยากเปลี่ยนหน้า home ให้เท่ห์ๆ เฟี้ยวๆ ก็ไปหา launcher มาลง (สมัยนี้ยังมีไหมว่ะ 55) อยากเปลี่ยนไอค่อนก็ได้ อยากเปลี่ยนฟอนต์ก็ได้

ยิ่งไปกว่านั้น ด้วยความที่ Android เป็นโปรเจคเปิดที่เขาเผย source code ตัว OS เต็มที่ ทำให้ชาว dev คนอื่นๆ ที่ชอบงัดแงะชอบเล่น ก็สามารถเอา code พวกนั้นมาโมเพิ่ม เพื่อสร้างเป็นเหมือน OS ของตัวเองอีกที และแจกให้คนอื่นใช้ก็ได้ สมัยนั้นมีโปรเจคดังๆ เช่น Cyanogenmod ที่เป็น Android ฉบับเกือบ pure เบาและไวมากๆ ให้มือถือหลายๆ รุ่นได้โหลดไปลงได้

คือเรียกได้ว่าโมได้ยัน OS ที่ใช้เลย

## App Store & Play Store

และอีกประการคือ ตัว Android พอเป็นระบบเปิด เราสามารถเอาไฟล์ APK มาลงแอพเองได้ ซึ่งนี่เองก็เป็นอีกจุดที่ง่ายมากๆ สำหรับ Android เทียบกับ iOS แล้วการจะลงแอพได้ต้องผ่าน Store ล้วน 100%


